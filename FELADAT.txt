Fekadat: Ár számoló
~~~~~~~~~~~~~~~~~~~

Készítsünk egy grafikus Java alkalmazást, ami bekéri és táblázatban tárolja
az általunk árult áruk nevét és beszerzési árát!

A táblázat harmadik oszlopában jelenjen meg a kiszámított eladási ár. Az árrés
mértékét egy beviteli mező tartalmazza. Ha a beviteli mező tartalma megváltozik,
az Árrés módosítása gombra kattintva számolja újra a program a táblázatban már
megjelent eladási árakat!

A táblázatot csak adatmegjelentítésre használjuk, nem adattárolásra!!!
Ezért egy Termek osztály típusú elemeket tartalmazó globális tömbben tároljuk az
adatokat. (megkegyzés: nem a legjobb megoldás, valójában szerencsés lenne még
egy osztály elkészítése ami magát a tömböt tartalmazza és a következőkben
leírt számításokat tartalmazó függvényeket)

További számítások:
(Mindegyikhez tartoozik egy-egy nyomógomb a felületen. A rendezés újrarajzolja
a táblázatot, míg a többi művelet egy felugró ablakban jeleníti meg a kiszámított
értékeket. A legolcsóbb termék gomb kódja egy sor kivételével meg van írva.)

- Rendezés termék neve szerint: rendezi a termekek globális tömböt, majd
újrarajzolja a táblázatot
- Legolcsóbb termék
- Legdrágább termék
- Átlag termékár: eladási árakkal számolva!


Plusz feladatok:
1. Törölni is lehessen a táblázatban aktuálisan kijelölt sort!
(mind a globális tömbből, mind a táblázatból törölni kell!!) 
2. A program induláskor egy adatbázisból töltse be a korábban velvitt sorokat,
valamint a módosítások szerint mentse is az adatokat az adatbázisba
  